Yozgat Çamlığı Milli Parkı____Yozgat____517____5.02.1958____Yozgat Çamlığı Millî Parkı, İç Anadolu Bölgesi'nde insan etkisi ile meydana gelen step içerisinde yer alan sayılı kalıntı ormanlardan biridir. Türkiye'nin ilk millî parkı olma özelliğine sahip olan parkın ortalama yüksekliği 1350 metredir. Sahadaki arazinin morfolojik özelliklerini tepeler, sırtlar ve vadilerde parçalanmış dalgalı düzlükler meydana getirmektedir.
Karatepe - Aslantaş Milli Parkı____Osmaniye____4143____29.05.1958____Karatepe-Aslantaş Millî Parkı, 1958 yılında Akdeniz Bölgesi’nde, Osmaniye İlinin Kadirli İlçesine 22 km uzaklıkta ve Ceyhan Nehrinin kenarında kurulmuştur.
Soğuksu Milli Parkı____Ankara____1186____19.02.1959____Soğuksu Millî Parkı, Ankara'nın Kızılcahamam ilçesinde yer alan ve 19 Şubat 1959'da kurulan bir millî parktır. Ankara şehir merkezine 80 kilometre uzaklıktadır. Parkın volkanik bölge olmasından dolayı, çevresindeki sıcak ve soğuk su kaynakları kaplıca olarak değerlendirilmektedir. Parkın yüksekliği 1.030-1.800 m (3.380-5.910 ft) arasında değişmektedir. Arhut Tepesi 1.789 m (5.869 ft) ve Tolubelen Tepesi 1.776 m (5.827 ft) ile parkın en yüksek zirveleridir.
Kuşcenneti Milli Parkı____Balıkesir____17058____27.07.1959____Milletlerarası düzeyde önem taşıyan millî parktaki kuş zenginliği ve millî park tanımı içindeki başarılı koruma uygulaması nedeniyle, 1975 yılında Avrupa Konseyi’nce A sınıfı Avrupa Diploması verilmiştir. 1981-1986-1991 ve 1996 yıllarında bu diploma yenilenmiştir. 2004 yılında askıya alınan bu diploma 2006 yılında tekrar geri verilmiştir. Daha sonra diplomanın yenilenme süresi 2011 yılına kadar uzatılmıştır.
Uludağ Milli Parkı____Bursa____13024____20.09.1961____Uludağ Millî Parkı 1961 yılında Millî Park olarak ilan edildi. 1961 yılında koruma altına alınan alanı 12.762 hektar'dır. Daha sonra millî park alanı 27.300 hektara çıkarılmıştır. Millî parkta ulaşım karayolu, teleferik ve telesiyej ile yapılabilmektedir. Dağın Kuzey ve Güney yamaçlarında çok sayıda patika ile vadiler ve tepeler arasında ulaşım mümkündür.
Yedigöller Milli Parkı____Bolu____1623____29.04.1965____Millî parkta hakim bitki örtüsü kayın ağaçlarıdır. Ayrıca meşe, gürgen, kızılağaç, karaçam, sarıçam, köknar, karaağaç, ıhlamur ve porsuk gibi değişik tür ağaçlar da görülmektedir. Etkili koruma ile parkın içerisinde ve yakın çevresindeki sahalarda sayıları artan geyik, karaca, ayı, yabani domuz, kurt, tilki ve sincap türleri bulunmaktadır.
Dilek Y. – B. Menderes D. Milli Parkı____Aydın____27598____19.05.1966____Dilek Yarımadası - Büyük Menderes Deltası Millî Parkı, Aydın il sınırları içinde Dilek Dağı'nın Ege Denizi'ne uzandığı son noktada yer alan millî park. 27.675 hektarlık bir alana sahiptir. Bu alanın 10.985 hektarı 19.05.1966 yılında Millî Park ilan edilen Dilek Yarımadasına, 16.690 hektarı 1994 yılında Millî Park ilan edilen Büyük Menderes Deltasına aittir.
Spil Dağı Milli Parkı____Manisa____6801____22.04.1968____Spil Dağı Millî Parkı, Türkiye'nin Manisa ve İzmir il sınırları içerisinde yer alan bir millî parktır. Spil Dağı'nı ve çevresini kapsayan park, 22 Nisan 1968'de ilan edildi. Manisa İl Çevre ve Orman Müdürlüğü'ne bağlıdır. Ayrıca, zirveye yakın "Atalanı" mevkisi de bu park içinde yer almaktadır. Osmanlı Devleti'nden beri var olan atların mevsimlik olarak veya ihtiyarlamaları nedeniyle burada yılkıya bırakılmasıyla atların doğal yaşam sahası hâline gelmiştir.
Kızıldağ Milli Parkı____Isparta____80200____9.05.1969____Kızıldağ Millî Parkı, öncelikle bir dağdır. Karaçamıyla, sedir ağaçlarıyla, meşe ve ardıç ağaçlarıyla örtülüdür. Mavi yapraklı sedir ormanının bulunduğu tek bölgedir. Tilki, sansar, kurt, çakal, kartal, akbaba, şahin, doğan, ve baykuş türlerine ev sahipliği yapar.
Güllük Dağı - Termessos Milli Parkı____Antalya____6700____3.11.1970____Güllük Dağı (Termessos) Millî Parkı, Antalya ilinde 1970 yılında, 6.702 hektarlık alan üzerinde kurulan mili park. Toros dağlarının eteklerinde, Korkuteli ilçe sınırlarında yer alır.
Kovada Gölü Milli Parkı____Isparta____6551____3.11.1970____Kovada Gölü Millî Parkı, Isparta'nın Eğirdir ilçesi sınırları içerisinde yer alır. Millî park sâhası içerisinde konaklama ve piknik yapma amaçlı hazırlanmış yerler mevcuttur. Burada otelde değil çadırlarda ve karavanlarda kalınalabilir.
Munzur Vadisi Milli Parkı____Tunceli____42674____21.12.1971____Munzur Vadisi Millî Parkı, Tunceli ve Ovacık arasında uzanan Munzur Vadisi'nde, 42.000 hektarlık bir alandır. 1971 yılında millî park olarak ilan edilmiştir. Bu bölgenin millî park olarak ilan edilmesinde, başta akarsu kaynakları ve gözeler olmak üzere, zengin doğal veriler, endemik bitki türleri ve yöreye özgü hayvan türleri ile zenginleşen bitki örtüsü ve yaban hayvan varlığıdır.
Beydağları Sahil Milli Parkı____Antalya____31166____16.03.1972____Olimpos Beydağları Millî Parkı, 1972 tarihinde Antalya ili Kemer ilçesi sınırarı içinde bulunan doğal ve tarihi güzelliklerin korunması için sit alanı olarak korunmaya alınan bölge.
Köprülü Kanyon Milli Parkı____Antalya____47473____12.12.1973____Alanda doğal güzelliklerin yanında tarihi unsurlarda yer alır: Selge antik şehir kalıntılarından tiyatro, agora, Artemis ve Zeus tapınakları, sarnıçlar ve su kemerleri. Ayrıca Köprü Çayı üzerinde Oluk, Kocaçay'da Büğrüm köprüleri hâlen sağlam durumdadır. Selge antik kentini Pamphylia' kentlerine bağlayan taş yollar dikkat çekmektedir.
Ilgaz Dağı Milli Parkı____Kastamonu____1118____2.06.1976____Ilgaz Dağı Millî Parkı, Batı Karadeniz bölümünde Kastamonu ve Çankırı illerinde, Ilgaz Dağları üzerinde 1976 yılında kurulmuş millî park.
Başkomutan Tarihi Milli Parkı____Afyonkarahisar____34834____8.11.1981____Başkomutan Tarihî Millî Parkı, Türkiye'nin İç Anadolu Bölgesi'nde tarihî ve kültürel değerlerin korunması amacıyla , 8 Kasım 1981'de ilân edilen millî park. Millî Mücadele'nin dönüm noktası olan çarpışmaların yaşandığı; günümüzde Afyonkarahisar, Kütahya ve Uşak illeri sınırları içinde kalan toplam 42.183 hektarlık alandan oluşmaktadır. Alan içerisinde çeşitli şehitlikler, anıtlar ve bir de müze bulunmaktadır.
Altındere Vadisi Milli Parkı____Trabzon____4468____9.09.1987____Altındere Millî Parkı, Trabzon'un güneyinde Maçka yakınlarındadır. Bu millî parkın içinde, neredeyse bulutların bile üzerinde yer alan muhteşem Sümela Manastırı bulunur. 270 m yükseklikteki bir uçurum fasadında bulunan manastır en görkemli konuma Trabzon İmparatoru Alexius III. Komnenos döneminde getirilmiştir. III. Alexius'un taç giyme töreni (1349) burada yapılmıştır. Manastırın içinde kütüphane, kilise, rahip odaları, şapel, ayazma ve mutfak bölümleri bulunmaktadır.
Boğazköy – Alacahöyük Milli Parkı____Çorum____2600____21.09.1988____Anadolu'da kurulan en eski uygarlıklardan biri olan Hititlerden kalma arkeolojik değerler barındırır. Hitit devletinin başkenti Hattuşaş'a ait; kent surları, yer kapı, aslanlı kapı ile yazılıkaya günümüze ulaşan önemli eserlerdendir.
Nemrut Dağı Milli Parkı____Adıyaman____13827____7.12.1988____Antiochos'un tümülüsü ve dev heykelleri, Arsameia (Eskikale),Yenikale, Karakuş Tepe ve Cendere Köprüsü Millî Park içerisinde kalan kültürel değerlerdir. Eski çağlarda Komagene olarak anılan bu bölgede, I.Mithradates tarafından bağımsız bir krallık kurulmuş, krallık onun oğlu I. Antiochos (M.Ö. 62-32)un egemen olduğu yıllarda önem kazanmıştır. MS.72 yılında da Roma'ya karşı yapılan ve kaybedilen savaş ile krallığın bağımsızlığı sona ermiştir.
Beyşehir Gölü Milli Parkı____Konya____82157____11.01.1993____Beyşehir Gölü Millî Parkı, Beyşehir Gölü’nün yakınında Türkiye'nin en büyük millî parkıdır. Derlenen bilgilere göre, 1993 yılında Bakanlar Kurulu kararıyla kurulan millî park 88 bin 750 hektarlık alanı kapsıyor. Doğa Koruma ve Millî Parklar Genel Müdürlüğü bünyesinde koruma altında bulundurulan Türkiye'de toplam 897 bin 657 hektarlık alana sahip 40 adet millî park bulunuyor. Bu millî park alanlarının en genişi ise Beyşehir Gölü Millî Parkı olarak dikkat çekiyor. Türkiye'nin en büyük tatlı su kaynağı olan Beyşehir Gölü'nde Beyşehir ve Kızıldağ olmak üzere iki ayrı millî park bulunuyor
Kazdağı Milli Parkı____Balıkesir____20935____17.04.1994____Millî park sınırları içinde yer alan Pınarbaşı ve Hasanboğuldu piknik alanları başlıca gezi noktalarıdır. Ayrıca; Mehmetalan Köyü, millî park sınırları içinde kalır. Millî parkın kültürel özelliği ise Sarıkız efsanesi ve bu kişiye ait mezarın, millî park sınırları içinde bir tepede yer almasıdır.
Altınbeşik Mağarası Milli Parkı____Antalya____1147____31.08.1994____Altınbeşik Mağarası Millî Parkı, Antalya ilinde bulunan milli park. İbradi (Aydınkent) ilçesine 9.7 km uzaklıkta olan Ürünlü köyünün yaklaşık 5 km güneydoğusundadır. Derin ve sarp Manavgat vadisinin batı yamacında yer almaktadır.
Hatila Vadisi Milli Parkı____Artvin____16944____31.08.1994____Hatila Vadisi Millî Parkı, Artvin merkez ilçe sınırları içerisinde Hatila Vadisindeki Hatila Deresi ve birçok yan derelerini içerir. Ulaşım, Artvin il merkezinden 10 km.lik stabilize bir yol ile sağlanır. Vadi boyunca değişik kayaç türleri görülmekle birlikte, bu kayaçların hemen hepsi derinlik volkanizmasının ürünüdür.
Karagöl – Sahara Milli Parkı____Artvin____3251____31.08.1994____Karagöl-Sahara Millî Parkı, Türkiye'deki millî park alanlarından birisidir. Artvin'in Şavşat ilçesi sınırları içerisinde yer alan park, Karagöl ve Sahara Yaylası olmak üzere iki ayrı sahadan oluşur.
Kaçkar Dağları Milli Parkı____Rize____52970____31.08.1994____Kaçkar Dağları Millî Parkı büyük bölümü Rizenin Çamlıhemşin ilçesinde, bir bölümü Erzurum ve Artvin illerine uzanan millî park. 51.550 hektarlık mili park Fırtına Deresi ile Hemşin Deresi arasında yer alan Kaçkar Dağları üzerinde kurulmuştur.
Aladağlar Milli Parkı____Niğde____55064____21.04.1995____Aladağlar, Kayseri-Niğde-Adana illeri arasında bulunan dağ sırası, bitki örtüsü ve hayvan çeşitliliği bakımından zengindir. Bu nedenle dağın 54.524 hektarlık bir bölümü önce Hacer Ormanı Tabiat Parkı, 1995 yılında da Milli park ilan edilmiştir.
Marmaris Milli Parkı____Muğla____29206____8.03.1996____Alanda bulunan 541 bitkiden, 54 endemik, 9 tür alana özgü endemik, 5 tür tehlike altında, 74 tür nadir bitki sınıfındadır. Endemik Sığla ağacı milli parkın kıyılarında yayılır. Milli park alanında bulunan ağaçlar şunlardır; kızılçam, karaçam, akdeniz selvisi, kermes meşesi, boz pırnal meşesi, pırnal meşesi, bodur ardıç, kocayemiş, yabani zeytin, tesbih, defne, keçi boynuzu, sumak, menengiç ve sandal. Park alanında çalı ve ot türleri olarak; zakkum, adaçayı, laden, eğrelti, geven, funda, hayıt, rezene, kekik bulunur.
Saklıkent Milli Parkı____Muğla____1643____6.06.1996____Saklıkent Millî Parkı veya yaygın adıyla Saklıkent Kanyonu, Antalya-Muğla sınırını çizen Eşen Çayı'nın kolu olan Karaçay'ın oluşturduğu kanyondur. Muğla'nın Seydikemer ilçesi sınırları içerisindedir. Suyun kolayca aşındırabileceği Kalkerli arazide, fay çatlaklarının da yardımıyla sarp ve derin bir kanyon oluşmuştur.Uzunluğu 18 km, yüksekliği 200 m'dir. En dar yeri 2 metreye kadar düşer. Eşen Çayı'nın bir kolu olan Karaçay'ın debisi Kanyon çıkışında 14–17 m³/sn'dir.
Troya Tarihi Milli Parkı____Çanakkale____13517____7.11.1996____Troya Tarihi millî parkının ana değeri, Dünya miras listesinde yer alan Troya antik kenti ve arkeolojik zenginlikleridir. Bu alan Homeros'un destanlarında anlattığı Truva Savaşı'nın mekanı olarak bilinir ve dünyaca tanınır.
Honaz Dağı Milli Parkı____Denizli____9429____21.04.1998____Honaz Dağı, Türkiye'nin Denizli ilinin güneydoğusu boyunca, Ege ve Akdeniz bölgelerini ayıran doğal sınır olarak uzanan bir dağdır.
Küre Dağları Milli Parkı____Kastamonu____37753____7.07.2000____Çeşitli faktörlerle giderek tahrip olan Küre Dağları ve üzerindeki ormanların batı bölümü bitkisel çeşitlilik yönünden çok zengindir. Milletlerarası kuruluşların Karadeniz Bölgesi içinde, korunması öngörülen bu dağların en hassas bölümü, 1999 yılında bir millî park haline getirildi. Akdeniz iklim bölgesinin tehlikedeki bölgelerinden sayılan bu geniş alanın bir bölümünün böylece korunmaya alınması , çevredeki daha büyük alanların korunmasına yönelik bir ilk adım oldu.1990'lı yıllarda Avrupa'da acil şekilde korunması gereken, yani yok olmaya doğru giden tabiî alanlar, 20 sıcak nokta başlığı altında bir listeye alındı. Türkiye'deki 8 ayrı hassas noktadan, bu listeye girebilen ancak Küre Dağları oldu. Bölgenin korunmasındaki en büyük hedef, bölgenin, bölgede yaşayanların geçimlerini baltalamayacak şekilde, çevre örtüsüne hayli zarar veren bakır madenciliği ve taşocakları ile tarla açmak için yapılan tarım faaliyetlerinden uzak tutulmasıdır.
Sarıkamış-Allahuekber Dağları Milli Parkı____Kars____22520____19.10.2004____Park; Sarıkamış, Şenkaya ve Selim ilçeleri sınırlarında bulunur. Park alanının birinci kaynak değeri Alpin çayırlar kuşağında yayılış gösteren saf sarıçam ormanlarıdır. Türkiye'de 2000–2200 m yükseklikten sonra ağacın bulunmadığı çayır kuşağı yer alır. Milli parkın ikinci kaynak değeri Sarıkamış harekâtına ev sahipliği yapmasıdır. Savaş ve trajedinin merkezi olan alanda; Allahuekber Tepe şehitliği, Dikenli Tepe Tabya Şehitliği, Çakırbaba şehitliği, Ağababa Şehitliği, Meçhul Asker Şehitliği, Sarıkamış Şehitliği, Soğanlı Şehitliği, Divik Köyü Şehitliği, Bardız Geçidi Şehitliği bulunmaktadır.
Ağrı Dağı Milli Parkı____Ağrı____88015____17.11.2004____Ağrı Dağı Millî Parkı, 2004 yılında, Ağrı dağı ve çevresindeki 88.014 ha alanda ilan edilen millî park. Nuh tufanı, Türkiye'nin en yüksek dağı ve en büyük buzulu, meteor çukuru, yaban hayatın çeşitliliği ile dikkat çeker.
Gala Gölü Milli Parkı____Edirne____5923____5.03.2005____Gala Gölü Millî Parkı, Enez ve İpsala İlçeleri arasında bulunan Gala ve Pamuklu göllerini kapsayan alan 5 Mart 2005 tarihli Resmî Gazete'de yayınlanan 2005/8547 sayılı Bakanlar Kurulu kararıyla "Gala Gölü Millî Parkı" olarak belirlenmiştir.
Sultan Sazlığı Milli Parkı____Kayseri____24358____17.03.2006____Alanı besleyen başlıca akarsular Yahyalı, Yeşilhisar ve Dündarlı dereleri ile Develi çayı ve Ağcaşar yakınlarından çıkan su sayılabilir. İlkbaharda yağışların artmasıyla birlikte bol su alan Sultan Sazlığı genişlemekte ve belli bir yüksekliğe ulaşmasıyla da kuzeyindeki Yırtnak mevkiinden Yay Gölüne boşalmaktadır. Havzanın kuzey bölümünde yer alan su rejimi düçgün olan Soysallı ve Çayırözü pınarları Yay gölüne doğru yayılarak Kepir sazlıklarını oluşturmakta olup; bu sazlıklardan da Yay gölüne sulama mevsimi dışında tatlı su geçişi olmaktadır. Sazlıklardaki suların yükselerek Yay gölüne geçmesi kendi başına fazla üretken olmayan bu ekosistemi organik madde yönünden zenginleştirmektedir. Bu durum, alanda kalabalık kuş topluluklarının beslenmesine imkân sağlamaktadır.
Tek Tek Dağları Milli Parkı____Şanlıurfa____19335____29.05.2007____Tek Tek Dağları Millî Parkı, Şanlıurfa ilinde 19.335 ha alanda 2007 yılında ilan edilen millî park. Tektek Dağların üzerinde yer alır. Park alanı; Şuayip Şehri ve Soğmatar harabelerini, Senem mağarasını barındırır.
İğneada Longoz Ormanları Milli Parkı____Kırklareli____3155____13.11.2007____İğneada Longoz Ormanları Millî Parkı, Marmara bölgesi, Kırklareli ili, Demirköy ilçesinde, 3.155 ha alanda, 2007 yılında kurulan millî park.
Yumurtalık Lagünü Milli Parkı____Adana____16980____6.12.2008____Lagün, toplam 16.430 hektar alana sahiptir. Ulaşım Adana-Karataş-Yumurtalık yolu (70 km) veya Adana-Ceyhan-Yumurtalık yolu (90 km) üzerinden sağlanmaktadır.
Nene Hatun Tarihi Milli Parkı____Erzurum____387____6.06.2009____Aziziye Tabyasında gösterdiği kahramanlıkla adını tarihe yazdıran Kahraman Türk Kadını Nene Hatun bir cesaret sembolü olarak tanınmış ve anılmıştır. Ömrünün son demlerini "Üçüncü Ordu'nun Annesi" olarak geçiren ve 1955 yılında "Yılın Annesi" seçildikten sonra 22 Mayıs 1955 günü Erzurum'da vefat eden Nene Hatun, Aziziye Anıtının yanına defnedilmiştir.
Sakarya Meydan Muharebesi Tarihi Milli Parkı____Ankara____13850____8.02.2015____Sakarya Meydan Muharebesi, Kurtuluş Savaşı'nın dönüm noktası olarak görülmektedir. Savaşın gerçekleştiği alandaki siperler, mevziler, şehitlikler, savaşta kullanılan binalar kaynak değer olarak tespitleri yapılmaya başlanmıştır. Millî park içinde İstiklal Harbi'nin gerçekleştiği Mangal Dağı, Türbe Tepe, Yıldız Dağı, Duatepe, Karatepe, Kartaltepe, Sarıçal Dağı yer almaktadır. Millî parkın hazırlık çalışmaları devam etmektedir.
Kop Dağı Müdafaası Tarihi Milli Parkı____Bayburt____6335____15.11.2016____2016/9486 sayılı Bakanlar Kurulu kararı ile 31 Ekim 2016 tarihinde millî park olarak ilân edilen alan I. Dünya Savaşı sırasında Ruslara karşı Kop Savunması olarak bilinen çarpışmaların yaşandığı noktadır. Osmanlıların 3. Ordu ile muzaffer olduğu alanın rekreasyonu da bu tarihî değeri göz önünde bulundurularak yapılmıştır.
Malazgirt Meydan Muharebesi Tarihi Milli Parkı____Muş____238____17.03.2018____2018/11366 sayılı Bakanlar Kurulu kararı ile 5 Şubat 2018 tarihinde ilân edilen millî park, Malazgirt Meydan Muharebesi'nin gerçekleştiği alan üzerinde kurulu bulunmaktadır. Selçukluların Bizans İmparatorluğu'na karşı zaferiyle sonuçlanan savaş alanının rekreasyonu da bu tarihî değeri göz önünde bulundurularak yapılmıştır. Buna göre millî park griş kapısı, fetih yolu, mescit, merasim alanı, meydan, toplanma ve ikram alanı, namazgâh, helikopter pisti, etnospor alanı, otopark, Türk tarihî temalı sosyal yaşam alanı, Malazgirt Meydan Muharebesi canlandırma alanı, anıt, ziyaretçi tanıtım merkezi, müze ve minyatür, rekreasyon alanı ile idari binadan oluşmaktadır.
İstiklal Yolu Tarihi Milli Parkı____Kastamonu____236____2.11.2018____İstiklâl Yolu, İnebolu sahilinden başlayıp Kastamonu ve Çankırı üzerinden Ankara'ya uzanan, Türk Kurtuluş Savaşı boyunca İnebolu'ya deniz yoluyla gelen cephanenin kağnılarla cepheye ulaştırılmasında kullanılmış olan 344 km'lik yoldur. 2018'de 2.357 dekar alan millî park ilan edildi.
Botan Vadisi Milli Parkı____Siirt____11358____15.08.2019____Botan Vadisi, Türkiye'nin Siirt ili sınırları içerisinde bulunan millî park statüsündeki tarihî alan. 1421 sayılı cumhurbaşkanlığı kararının 30859 sayılı T.C. Resmî Gazete'de yayımlanmasıyla 15 Ağustos 2019 tarihinde ilân edilen millî parkın coğrafi ve tarihî önemi bulunmaktadır. Merkez, Tillo ve Eruh ilçelerinde bulunan Botan Vadisi 120 bin dönümden ve 29 kilometrelik güzergahtan oluşuyor olup yamaç paraşütü, rafting gibi sporlara da elverişlidir
Hakkari Cilo ve Sat Dağları Milli Parkı____Hakkari____27500____26.09.2020____Hakkari Cilo ve Sat Dağları Millî Parkı, Türkiye'nin Hakkari ilinini Merkez, Şemdinli ve Yüksekova ilçeleri sınırları içinde yer alan bir millî parktır. 25 Eylül 2020 tarihinde kurulmuştur. 27.500 hektar (275 km2) alan kaplamaktadır. Türkiye'nin 45. millî parkıdır.
Sarıçalı Dağı Milli Parkı____Ankara____1024____28.10.2021____Sarıçalı Dağı Millî Parkı, Türkiye'nin Ankara ilinin Nallıhan ilçesinde yer alan bir millî parktır. 28 Ekim 2021 tarihinde kurulmuştur. 1.024 hektar (10,24 km2) alan kaplamaktadır.
Derebucak Çamlık Mağaraları Milli Parkı____Konya____1147____7.06.2022____Derebucak Çamlık Mağaraları Millî Parkı, Türkiye'nin Konya ilinin Derebucak ilçesinde yer alan bir millî parktır.
Abant Gölü Milli Parkı____Bolu____1262____10.06.2022____Abant Gölü, Abant Dağları üzerinde oluşmuş bir krater ve birikinti gölüdür. Park alanında 1400 metreden 1700 metreye kadar yükseklikte olan birçok tepe vardır. Bitki örtüsü çam, köknar, kayın, meşe, kestane, gürgen, kavak, yabanıl meyve ağaçlarından oluşur.